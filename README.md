# Лабораторна робота №2 з дисципліни «Комп’ютерні мережі» «Аналіз просування даних по стеку TCP/IP з використанням аналізатора трафіку Wireshark. Транспортний і мережевий рівні»

## Мета роботи
Засвоєння функцій модулів транспортного та мережевого рівнів стеку протоколів ТСР/ІР, структури заголовків протоколів TCP та UDP, псевдозаголовку,  аналіз фрагментів протоколу ТСР за допомогою аналізатора мережевого трафіку Wireshark.

## План виконання лабораторної роботи
1. Ознайомитися та засвоїти теоретичні відомості, викладені в методичному посібнику до лабораторної роботи.
2. Виконати завдання до лабораторної роботи.


## Завдання
№1
За допомогою програми Wireshark необхідно виконати захоплення даних сеансу FTP і визначити значення полів заголовків протоколу TCP при передачі файлів з використанням протоколу FTP між хост-комп’ютером і анонімним FTP-сервером. Під’єднання до анонімного FTP-серверу і завантаження файлу виконується за допомогою браузера.

1) Активізувати режим захоплення даних з використанням програми  Wireshark. 
2) Завантажити файл довідки README.TXT.
2.1) Під ’єднатися до FTP-сервера центру FreeBSD:
[freebsd ftp server](ftp://ftp3.ie.freebsd.org "@embed").
2.2) В розділі pub/FreeBSD знайти і завантажити файл README.TXT (рисунок 2.10). 
2.3) Після завершення завантаження файлу зупинити захоплення даних програмою Wireshark.
3) Відкрити головне вікно програми Wireshark. 
4) Проаналізувати поля заголовків сегментів TCP.
№2 
1) Ознайомитись з можливостями фільтрації даних за різними ознаками, зокрема, за МАС-адресою відправника і отримувача. Фільтр створюється за описаною вище методикою. Відповідно до рекомендачій викладача сформувати фільтр за МАС-адресою.
2) Розглянути результат інкапсуляції при передачі даних. В захоплених пакетах виділити службову інформацію (заголовки) всіх блоків даних, а також, за наявністю, кінцевика.
3) Використовуючи фільтр відображення tcp.flags.syn = = 1 відібрати сегменти-запити, які містять встановлений прапорець SYN у заголовку та сегменти-відповіді, які містять встановлені прапорці SYN та ACK. Провести аналіз поля Options заголовку TCP. Яке значення MSS використовується в з’єднанні, що аналізується?
4) За допомогою меню «Statistics» необхідно отримати і додати до звіту таку інформацію:
* кількість захоплених пакетів та байтів;
* середня швидкість передачі даних (в бітах за секунду);
* середній розмір пакета;
* час, протягом якого здійснювалось захоплення трафіку;
* вивести таблицю Ethernet Conversations та пояснити вміст її рядків;
* вивести IO Grafs, за допомогою якого визначити пікову швидкість передачі даних протягом інтервалу, що підлягає аналізу.
5) За результатами роботи зробити висновки.
